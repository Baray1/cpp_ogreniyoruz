Vay be, 1️⃣0️⃣ oluvermiş, damlaya damlaya❕ Tatilin son haftası olmasına rağmen Talha, Eren ve Oğuz geldiler. Teşekkür ediyorum üçüne de. Sayelerinde kısa bir ders yaptık. Windows ve Mac bilgisayarlarda çalışan *IDE*'ler (Integrated Development Environment) yani *Birleşik Geliştirme Ortamları, BiGO* hakkında konuştuk biraz: [VS Code](https://code.visualstudio.com) hem Windows ve hem MacOS için), [Xcode](https://developer.apple.com/xcode/) sadece MacOS'te çalışıyor. [Cinder](https://libcinder.org/gallery) adlı grafik kütüphanesini kullanan iki örnek *c++* uygulaması gördük: döndürülebilen Dünya küresi ve ekrana çizgi çizme programı.  

Sonra kayda başladık ([Görsel kayıt burada](https://drive.google.com/file/d/1yAIe-4ukKw8Eqws7TU6ER55EFK23Zzuf/view) ve 41:38 uzunluğunda) ve [`Araba` adlı yeni türümüze daldık](https://www.onlinegdb.com/dbFycFP09). *Kapsama/koruma, soyutlama, kalıtım ve bileşim* kavramlarının somut örneklerini gördük. Detaylı bilgiler de [burada](sınıf-yapı-kavramı.md). `this` anahtar sözcüğü ile `Araba &` türü yöntem çıktısını birleştirdik. Siz de bu kodu çatallayıp kurcalayın, yeni bir alt tür (örneğin `ElektrikliAraba`) ekleyin.