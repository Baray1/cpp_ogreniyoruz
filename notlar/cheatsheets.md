Kısa, genel ve faydalı notlar
-- 
[*Yeni başlayanlar için* anlamına gelen *For Dummies*](https://www.dummies.com/about-for-dummies/) kitap serisinde çok kaliteli, pratik ve öğretici kitaplar var. Hocanız en az on tanesini okumuştur😉. Bilmiyorum Türkçe tercümeleri var mı? Yoksa belki de yapmak gerek! Örneğin: 

[Matematiksel ve felsefi mantık](https://www.dummies.com/book/body-mind-spirit/philosophy/logic/logic-for-dummies-282362/). Önergeleri bileştiren `Ve ∧`, `Veya ∨`, `İse ➡️` işlemcilerinden, 'En az bir ∃' ve 'Her bir ∀' gibi önergeleri nicelleştirip özelleştirenlerden taaa çağdaş filozof *Bertrand Russell* ve *Einstein*'ın arkadaşı üstat matematikçi *Kurt Gödel*'e kadar uzanır!  

[Önder doğunur mu, önder olunur mu? Neden olunmasın? Ama nasıl olursa iyi olur](https://www.dummies.com/book/body-mind-spirit/emotional-health-psychology/psychology/persuasion-influence/leadership-for-dummies-282350/)? Yogi Berra hem komik hem de doğru söylemiş: önden gitmek önder olmak kolay da esas izlenmek zor! Onun için deriz ya *Atam izindeyiz*. Bu kitap iyi önderleri iyi yapan temeller üzerinde duruyor ve bunları çok güzel özetliyor. Kitap tabii biraz uzun. Burada kısaca [özetin özetini](http://ozetle.com/) yapalım: 
 
1. İzleyenlerin çıkarları kendi çıkarından önce gelir, iyi öndere.
2. İzleyenleri iyi dinler, iyi önder.
3. İzleyenleri biraz dürter ve devinime heveslendirir, iyi önder.   

İşte gerek ve yeteni bu kadar! Haydi önden buyurun.

[Bireysel yatırım](https://www.dummies.com/article/business-careers-money/personal-finance/general-personal-finance/personal-finance-for-dummies-cheat-sheet-208319/). Bunu okuduğumda neredeyse otuz yaşındaydım. Biraz geç kaldım belki de. Siz gecikmeyin.  

[Algoritmalara giriş](https://www.dummies.com/article/technology/information-technology/data-science/general-data-science/algorithms-dummies-cheat-sheet-238398/). Daha önce ([20. dersimizde](ileri/ders20.md)) gördüğümüz ve kodunu yazdığımız enine ve derinine arayış yöntemleri (*BFS* ve *DFS*) çok faydalıdır demiştik. Teknik çevrelerde böyle genel tariflere *algoritma* deniyor. Bu kitap, BFS ve DFS de dahil önemli belli başlı birçok algoritmayı uygulama alanlarıyla beraber tanıtıp çalışma sürelerini matematiksel olarak inceliyor.

Neyse, burada derdimiz esas şu iki özeti okumak ve değerlendirmek olsun:  

[C++ programlamaya giriş](https://www.dummies.com/article/technology/programming-web-design/cplusplus/an-introduction-to-c-201132/).          

[C++ for dummies cheat sheet](https://www.dummies.com/article/technology/programming-web-design/cplusplus/c-all-in-one-for-dummies-cheat-sheet-209511/).   

Bu son kitabı yeni aldım ve biraz karıştırdım. Çok iyi yazılmış ve hemen hemen herşeyi de anlatmış. Ama 7 kitap ve neredeyse toplam 800 sayfa! Bakın alt kitapları şunlar:

1. C++'a giriş. *Getting Started with C++*
2. Nesne ve sınıfları anlamak. *Understanding Objects and Classes*
3. İşlevsel programlamayı anlamak. *Understanding Functional Programming* 
4. Hata onarımı, **böcekler** (*bugs*) ve **böceksizleştiricilerle** **böceksizleştirmek** (*debugging with debuggers*). *Fixing Problems* 
5. İleri programlama. *Advanced Programming*
6. Dosya okumak ve dosyalara yazmak. *Reading and Writing Files*
7. Standart kütüphanenin daha gelişmiş kullanımı. *Advanced Standard Library Usage* 

Yedi tane kitap ama hepsi çok uzun değil. Bazısı sadece üç beş bölüm (*chapter*). Ama arı, sade, kapsamlı ve iyi yazılmış. Neyseki elektronik kitap ve elektronik mürekkeple yazılmış. Gerçek mürekkep çok pahalı. Bir de çok ağaç kesilmesin. Size biraz daha yol göstersin ve ufuk açsın diye bu kitap adlarını burada sıraladım. Haydi okumaya, yazmaya, çalışmaya ve öğrenmeye devam. Sevgiyle inşallah.  
